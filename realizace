\chap Úvod

Tato diplomová práce si klade za cíl navrhnout, implementovat a začlenit podporu mikrokontroleru TMS570 od firmy Texas Instruments do operačního systému RTEMS.
\medskip

Do operačnímu systému je potřeba začlenit podporu obsluhy základních periferii.
Pro zprovoznění operačního systému RTEMS na nové hardwarové platformě je minimálně nutná implementace periferie časovače a obsluha sériových portů.
Aby mohl být výsledný naimplementovaný ovladač použit a začleněn do hlavního vývojového stromu projektu RTEMS, musí ovladač odpovídat požadavkům projektu na čitelnost a formátování vyžadovaného komunitou.
{\bf Zvýšení uplatnitelnosti nového ovladače } je taktéž potřeba provést přiložením definičních hlavičkových souborů ke všem periferiím mikrokontroléru TMS570.
Pro začlenění hlavičkových souborů popisujících periferie a jádro mikrokontroléru TMS570 je nutné, aby hlavičkové soubory odpovídaly zvyklostem projektu RTEMS jak licencí, tak formou.
Dalším úkolem je vytvoření podpory síťového rozhraní ETHERNET pro mikrokontrolér TMS570 s operačním systémem RTEMS.
V neposlední řadě je důležité výsledný implementovaný kód otestovat na vývojovém kitu TMS570LS31xHDK a důsledně zdokumentovat.

\medskip

Mikrokontrolér TMS570 od firmy Texas Instruments patří do skupiny bezpečnostních mikrokontrolérů Hercules.
Mikrokontrolér byl vyvinut, aby splňoval bezpečnostní normy ISO 26262 ASIL D a IEC 61508 SIL 3.
Proto je mikrokontrolér TMS570 doporučen pro použití v automobilovém, železničním a leteckém průmyslu.
Hlavní motivací této diplomové práce je snížit čas potřebný k tvorbě nové aplikace a zároveň rozšířit aplikační spektrum mikrokontroléru.
Dosažení zmíněného cíle je předpokládáno rozšířením operačního systému RTEMS o ovladače a podpůrný kód (BSP) pro mikrokontrolér TMS570.
Operační systém RTEMS byl zvolen z důvodu jeho vhodnosti pro použití v bezpečnostně kritických aplikacích jako je vesmírný a medicínský průmysl.

%Téma práce pro mne zaujalo proto, že mi nabídlo možnost získat nové znalosti z prostředí obsluhy periferií firmy Texas Instruments.
%Dále pak jako seznámení a vyzkoušení schvalovacího modelu otevřených projektů.

Text této diplomové práce by měl sloužit ostatním vývojářům k replikování a dokumentaci mé práce.
Taktéž se může použít pro základní seznámení s mikrokontrolérem TMS570.
A v neposlední řadě zde může vývojář naleznout návod, jak přidat podporu pro nový mikrokontrolér do operačního systému RTEMS nebo jak napsat ovladač do knihovny LwIP a jakých věcí se při jeho tvorbě vyvarovat.   

\medskip

Teoretická část diplomové práce je rozdělena na popis použitých hardwarových\ref[HMAIN] a programových \ref[SMAIN] částí.
Mezi hardwarem může čtenář najít informace o použitém mikrokontroléru TMS570LS \ref[H21], včetně popisu některých pro tuto práci důležitých periferii.
Hlavně se jedná o časovač \ref[H23], pro podporu plánovače operačního sysému, modelu řízení přerušení \ref[H25] a periferie seriových portů\ref[H24] vhodných pro základní komunikaci.
Do hardwarového popisu patří ještě popis ETHERNETové \ref[HETH] periferie společně s popisem mikrokontrolového modulu MAC \ref[HMAC]. V neposlední řadě jsou zde základní informace o vývojovém kitu TMS570LS HDK \ref[HKIT].

Popis programových částí \ref[SMAIN] je rozdělen do tří hlavních témat. Jako první je zde krátký úvod do operačního systému RTEMS \ref[SRTEMS].
Po operačním systému následuje obecný popis knihovny LwIP \ref[SLWIP] společně s doporučeným postupem vytváření nového ovladače \ref[S21].
V poslední části programového úvodu do problematiky je velmi lehký nástin fungování ETHERNETU \ref[SETH] ze softwarového pohledu.

Realizační část diplomové práce \ref[Realizace] sleduje pořadí dílčích úkolů nutných k dosáhnutí výsledné implementace.
Během přípravy projektu bylo nutné, aby byly připraveny podklady pro hlavičkové soubory \ref[PHlav].
Tyto soubory v sobě obsahují kompletní popis použité hardwarové platformy, tedy mikrokontroléru TMS570.
Systém generace hlavičkových souborů \ref[GHlav] je popsán v další kapitole.

Po úspěšném vygenerování hlavičkových souborů bylo potřeba zvážit programový model vyvíjené aplikace a připravit vše potřebné pro start operačního systému \ref[Start] RTEMS.
Před počátkem vlastní implementace je nutné připravení souborů k začlenění TMS570 do RTEMS \ref[RRTEMS] projektu.
Když je vše připraveno, lze začít s počáteční integrací základních periferii do RTEMS \ref[RInt].
Jako první část implementace se obvykle volí výstup ze seriových portů \ref[RSerial].
Tím se dosáhne jednoduší možnosti ladění kódu.
Po úspěšném zobrazení znaků přijatých na seriovém portu následuje prostor pro integraci časovače \ref[RCas].
Podpora časovače je nezbytná pro počáteční start a běh operačního systému.
Zbylá integrace modulu VIM \ref[RVIM] a PINMUX \ref[RPin] už je pouze logický důsledek přípravy na implementace sítové knihovny.

Integrace síťového rozhraní je rozdělena do tří stejně důležitých částí. Jedná se o přizpůsobení operačnímu systému RTEMS \ref[R61], přizpůsobení hardwarové platformě TMS570 \ref[R62] a konečně přizpůsobení knihovně LWIP \ref[R63].

Výsledky dosažené v této diplomové práci byly průběžně testovány \ref[RTest] a ačkoliv se při testování objevilo mnoho záludných problémů, vedou k jednoznačně pozitivnímu závěru \ref[RZáv]. 




\input hw

\input sw

\label[Realizace]
\chap Realizace

XXX Text úvodu do realizace.

\label[PHlav]
\sec Příprava hlavičkových souborů

	Jedním z kritických problémů při zadání této diplomové práce byla nedostupnost hlavičkových souborů popisujících periferie mikrokontroleru a registry jádra.
Jediné existující hlavičkové soubory byly pod licencí TI, která byla nekompatibilní s licencí operačního systému RTEMS.
Důsledkem nekompatibility licencí byla nemožnost přijmout hlavičkové soubory od firmy Texas Instruments do oficiálního vývojového stromu RTEMS.
Mezi cíle této diplomové práce tedy patří návrh a vytvoření vlastních hlavičkových souborů pod licencí kompatibilní s projektem RTEMS.
\medskip

Použití veřejně dostupného popisu registrů, který je součástí referenčních manuálů, bylo vyhodnoceno jako jediný právně a licenčně bezrizikový způsob získání potřebných souborů.
Pro vytvoření hlavičkového souboru shodného s hlavičkovým souborem od firmy Texas Instruments stačilo vyextrahovat jméno registru, popis a jeho umístění v paměti mikrokontroleru.
Náplní diplomové práce bylo kromě vygenerování shodných hlavičkových souborů i vylepšení těchto souborů a struktur, což by mohlo vést ke zrychlení vývoje a většímu programátorskému komfortu při používání nových hlavičkových souborů.
Pro účely přípravy podrobnějších hlavičkových souborů musely být vyextrahovány další informace z referenčního manuálu.
Mezi tyto informace patří například bitová pole registrů, jejich možné hodnoty, informace a popisy.

Referenční manuál popisující periferie mikrokontroléru TMS570 obsahuje přibližně dva tisíce stránek.
Mezi hlavní kritéria generátoru hlaviček patřila rychlost extrakce dat a tvorba nových hlavičkových souborů.
Dále pak korektnost vyextrahovaných dat.
Hlavičkové soubory jsou používané programátory s předpokladem, že jsou správné.
Hledání i jen jediné drobné chyby může zpomalit vývoj nové aplikace o několik týdnů.
\medskip

V rámci práce byla vyzkoušena efektivita a korektnost následujících několika přístupů.

\secc Ruční extrakce

	Nejprve se nabízí extrakce dat z referenčního manuálu ručním kopírováním.
\medskip

Mezi výhody tohoto přístupu patří absolutní kontrola nad zpracovávanými daty.
Mezi nevýhody patří časová náročnost a nemožnost snadného opakování.
Vytvoření jednoho hlavičkového souboru znamená mnoho hodin monnotoního kopírování.

\secc Plně automatický přístup

	Dalším možným přístupem je extrakce dat z referenčního manuálu za pomoci pouze naprogramovaného kódu.
Výhodou tohoto přístupu je snadná opakovatelnost a relativně jednoduché převedení na generování hlaviček pro jiný mikrokontroler od firmy Texas Instrument.
\medskip

Referenční manuál se pomocí otevřených nástrojů převedl z formátu PDF do formátu čistého textu.
Tento text se následně mohl zpracovávat skriptovacím jazykem Python.
Naprogramovanému skriptu se podařilo automaticky načíst z obsahu seznam všech periferií a ty následně vyhledat a spárovat v dalším textu.
Vygenerovat informace nutné k sestavení původních hlavičkových souborů od firmy Texas Instruments se povedlo ze dvou třetin.
Hlavním důvodem chyb byl nesourodý styl textu referenčního manuálu a tedy potřeba, aby se skript automaticky přizpůsoboval obsahu a formě textu.
Řešení takového problému není triviální.
Taktéž možnost vygenerovat informace o bitových polích je z čistého textu nereálná, protože v něm už neexistují informace o poloze textu a tabulek.
Posledním problémem tohoto přístupu je velká závislost na původním referenčním manuálu, který k mikrokontroléru TMS570 existuje již ve třech verzích.
Ze třetí nejmodernější verze nejde tímto způsobem vyextrahovat ani jeden registr.

\secc Makra

	Cílem dalšího přístupu byla snaha zůstat u automatického generování hlavičkových souborů tak, aby se snadno mohla měnit jejich cílová podoba.
Avšak přístup k extrakci dat z referenčního manuálu byl odlišný.
\medskip

Hlavní myšlenkou bylo zůstat u formátu PDF, který zachovává všechny informace o poloze textu.
Způsob jak s těmito informacemi pracovat vyžaduje využití člověka nebo použití pokročilých rozpoznávacích metod pro zpracování obrazu.

Rozpoznávání obrazu bylo vyzkoušeno pomocí otevřeného projektu Poppler a několika dalších nepříliš udržovaných utilit.

\medskip
Po těchto experimentech byl nakonec použitý postup kombinující zautomatizovaný výběr do schránky a další zpracování v jazyce Python.
Formát výstupních dat ze scriptu je snadno modifikovatelný.
Script využívá jazyka Autohotkey a běží v operačním systému.
Pracuje jako stavový automat a po stisku příslušného tlačítka provede nad referenčním manuálem serii krátkých operací.
Pomocí schránky vykopíruje data z referenčního manuálu, doplní je o požadované náležitosti a zapíše na disk.
Takto zpracovaná data mají vždy stejný a snadno nastavitelný formát, což z nich dělá ideální vstup do dalšího programu generujícího hlavičkové soubory.
Výhodou tohoto přístupu je použití snadno modifikovatelných skriptů, které zajišťují velkou adaptabilitu na jiné styly textu či jiné referenční manuály.
Celkový čas extrakce dat z největších periferií mikrokontroléru TMS570 se pohybuje okolo jedné hodiny.
Nevýhodou je, že se stále jedná o ruční práci, takže se může objevit chyba.
Výsledná vygenerovaná data je tedy nutno překontrolovat.

Tato metoda byla použita pro její nejlepší poměr mezi časem stráveným extrakcí dat z referenčního manuálu, korektností vyextrahovaných dat a dobou potřebnou k vývoji metody.

\secc Budoucí rozšíření

	{\bf Naposledy zmíněný postup je snadno replikovatelný a použitelný v praxi. Avšak pro případy potřeby extrahovat data k vícero mikrokontrolérům byl navržen ještě jeden komfortnější přístup.  }%TO BE CON

\label[GHlav]
\sec Generování hlavičkových souborů

	Generátor je napsaný v jazyce Python s použitím objektového přístupu.
\medskip	 
Generátor je rozdělený na dvě části.
První část je specifická pro tento projekt.
Druhá část je obecná a mohla by sloužit ke generování libovolných hlavičkových souborů akceptovatelných RTEMS komunitou.
Generátor je takto rozdělen kvůli úspoře času a i možnosti později upravit data v generované databázi.
Hlavním důvodem rozdělení generovacího procesu na dvě části je obava o zbytečnou komplexitu generovacího algoritmu.
V případě, kdy by generovací proces rozdělen nebyl, musel by být schopen zpracovat jakoukoli formu vstupních dat.
To by mohlo vést k implementaci plné výjimek a přepínačů, která by se postupně nabalovala při každém přizpůsobení novému mikrokontroléru.
Proto byl vytvořen datový standard, který je generovací část algoritmu schopna převést do hlavičkového souboru.
Tento standardní formát se snaží vytvořit první čistící část generátoru.
%	OBRAZEK postup prevodu

\secc Datové formáty generátoru

	Při rozhodování o datové reprezentaci zpracovávaných dat byl brán v potaz formát XML a formát JSON.
Formát JSON byl zvolený jako vhodnější na základě jeho snadné úpravy v libovolném textovém editoru a na základě jeho připravené podpory v jazyku Python.
Mezi další výhody JSON patří jednoduchost a zároveň velké možnosti uspořádání dat. 

\secc První část generátoru - standardizace dat

	Vstupem do první části jsou data vyextrahovaná z referenčního manuálu, například pomocí skriptů jazyka Autohotkey.
Tato data již mají strukturu typu JSON avšak odpovídají spíše formátu referenčního manuálu než formátu vyžadovaného generovací částí.
Příklad této triviální úpravy je přiložen mezi zdrojovými soubory. {\bf odkaz na github}

\secc Druhá část generátoru - generace

	Standardní formát vstupu do této části nedělá generaci složitou.
Program byl navržen tak, aby bylo možno jednoduše měnit a opravovat výstupní formát hlavičkových souborů až do momentu, kdy RTEMS komunita pozitivně odpoví na možné začlenění do projektu.

\secc Hlavičkové soubory

	Formát hlavičkových souborů, který nakonec schválila RTEMS komunita, obsahuje pro každou periferii jednu hlavní strukturu popisující všechny registry periferie.
Posuny registrů jsou automaticky přepočítány a doplněny o blokovaná místa.
Dále pak obsahuje vnitřní popis všech bitových polí každého registru a příslušná makra pro jejich čtení a nastavování.
Při použití těchto maker může programátor dosáhnout vyšší čitelnosti a přenositelnosti aplikačního kódu.
Pro každý registr a bitové pole je zde krátký popisující text.
Možné fyzické hodnoty bitového pole se do hlaviček prozatím nedostaly.

{\bf obrázek a něco}

\label[Start]
\sec Start operačního systému

	Tato sekce je zaměřena na efektivní start operačního systému RTEMS.
\medskip

	Předání řízení opearčnímu systému RTEMS je realizováno skokem na symbol XXX.
Tento skok nemůže být proveden hned po startu mikrokontroléru, protože je potřeba mikrokontrolér připravit na běh aplikace a tato funkcionalita v operačním systému RTEMS není obsažena.
Jedná se například o zkontrolování integrity paměti ale i o možné předpřipravení periferii.
O paměťový prostor mikrokontroléru se tedy většinou dělí dva nezávislé programy.
Typicky se jedná o low\_lv\_init a aplikaci, do které je v tomto případě připojen i operační systém RTEMS.
Základním nedostatkem tohoto modelu je neschopnost sám sebe upravit nebo přeprogramovat.
V praktických aplikacích je často požadavek, aby se do mikrokontroléru dala nahrát aktualizace stávající aplikace.
Ideálním případem je nahrání kódu bez použití externího debugeru, protože zařízení již může být připojeno na nedostupném místě v jiném komplexním systému.

	Z těchto důvodů je obvyklejší aplikační model zavaděč a aplikace.
Zavaděč je nahrán na adresu nula a obsahuje základní funkcionalitu potřebnou k rozběhnutí mikrokontroléru (low\_lv\_init).
Kromě této funkcionality bývá zavaděč schopen komunikovat po vybrané komunikační sběrnici, po které dokáže přijímat příkazy nebo aktualizace kódu.
	
	Jádro CORTEX-R podporuje dvě možné umístění tabulek výjimek.
Jedna z tabulek se nachází na počátku adresového prostoru a proto se mikrokontrolér po startu či resetu ocitne na adrese 0.
Druhá možnost jádra CORTEX--R4 je používat tabulku výjimek z adresy 0xFFFF0000.
Používat druhou tabulku výjimek na adrese 0xFFFF0000 je bohužel v mikrokontroléru TMS570 nemožné, protože adresa 0xFFFF0000 je rezervovaná pro periferie a není možné z ní vykonávat kód.
Toto je velmi důležité, protože operační systém RTEMS dokáže zpracovat všechny výjimky z tabulky výjimek a je vhodné, aby to také prováděl.
Avšak protože je nutné kód zavaděče vykonat jako první, nachází se zavaděč pravděpodobně v prostorech okolo tabulky výjimek a tabulka výjimek odkazuje na zavaděč.

	Měnit obsah tabulky výjimek je značně komplikované a to z toho důvodu, že se tabulka nachází v paměti typu flash. Počet zápisů do paměti typu flash je omezen.
Jednoduchým řešením tohoto problému je rozšířit zavaděč tak, aby skoky z tabulky výjimek přeposílal do aplikace.
Nevýhodou tohoto řešení je i několika skokové zpoždění reakční doby na přerušení nebo jinou výjimku.
Na mikrokontroléru TMS570 jde tento problém vyřešit pomocí periferie POM, která může tabulku výjimek překrýt virtuální stránkou paměti a tím tabulku přesměrovat bez nutnosti přepisovat flash paměť. 
	 
\label[RRTEMS]
\sec Návrh a začlenění TMS570 do RTEMS

V této části diplomové práce lze naleznout popis adresářové struktury projektu RTEMS.
\medskip

Z projektového adresáře RTEMS je stále ještě patrné, že programovací jazyk C nebyl jeho první volnou.
V kořenovém adresáři je možné mimo configuračních a instalačních skriptů objevit i testovací příklady.

Tato diplomová práce se zabívá přidáním podpory a tedy podpůrných kódů pro mikrokontrolér TMS570 (BSP).
Jádro mikrokontroléru ARM již bylo projektem RTEMS podporováno a složka pro BSP založené na arm jádře je umístěna v rtems/c/src/lib/libbsp/arm.
Pokud by byla potřeba přidat úplně nová architektura, musela by se vytvořit příslušná složka v rtems/c/src/lib/libbsp ale hlavně i v rtems/c/src/lib/libcpu.
Složka libcpu obsahuje definice a podporu různých modelů jader mikrokontrolérů. Jako typický příklad lze uvést obsluhu paměti CACHE nebo způsob přímého přístupu do paměti (DMA).
Obojí je charakteristické právě pro jádro mikrokontroléru a tímto způsobem mohou dva mikrokontroléry od konkurenčních firem se stejným jádrem sdílet stejný kód.

Pro založení nového BSP je typicky nejvhodnější použít existující, dobře držované BSP a to zkopírovat.
Odpovědností vývojáře je postupně upravovat soubr README, do které patří informace o aktuálním stavu BSP.
Dále by měl soubor README obsahovat návod, jak nejjednodušeji BSP použít v reálné aplikaci a co všechno může být konfigurováno.

V souboru configure.ac je možnost nastavit programové definice, které jsou později předány do zkompilované aplikace.
Pro správné fungování operačního systému je zde potřeba nastavit například minimální velikost vlákna nebo hodinovou frekvenci mikrokontrolérů.
Jak je vidět, všechny informace v této složce budou silně platformově závislé.

Pokyny jak zkompilovat právě vytvářené BSP obsahuje soubor Makefile.am. Zde je nutné nezapomenout na přidání skriptu pro linker pomocí:

\begtt

EXTRA_DIST += startup/linkcmds.tms570ls3137_hdk_sdram

\endtt

Zbylá organizace složky už je na uvážení vývojáře.
V této práci bylo dbáno, aby byla rozdělena do složek podle logické funkcionality s jednou společnou složkou pro hlavičkové soubory.
Cestu ke každému zdrojovému a hlavičkovému souboru je potřeba popsat v Makefile.am.

\label[RInt]
\sec Integrace základních periférií do RTEMS

\label[RSerial]
\secc        Sériové porty

Prvním krokem při přidávání podpory nové platformy, portaci operačního systému nebo testování nového programovacího jazyka obvykle bývá počáteční test typu Ahoj světe.
Jedním z nejjednodušších možností, jak z programu uvnitř mikrokontroléru TMS570 pozdravit okolní svět, je řešení pomocí periferie SCI (sériového komunikačního rozhraní).
\medskip

Základní způsob komunikace s SCI periferii je velmi jednoduchý.
Stačí na příslušné místo v paměti, registr TD (pošli data) v periferii SCI, zapsat písmeno, které se odešle na sběrnici.
Dále je pak před každým dalším zápisem nutno kontrolovat příznak, jestli je v periferii místo na zapsání dalšího znaku.
Příznaky přenosu můžeme naleznout v registru FLR v periferii SCI.
V tomto případě stačí kontrolovat příznak TX EMPTY (prázdný výstupní buffer).

Po restartu mikrokontroléru jsou parametry sériové komunikace nastaveny na použití jednoho stopbitu a bez použití parity a s délkou přenášených dat 1 bit.
Toto nastavení nemusí odpovídat v aplikací požadovanému nastavení a proto je potřeba přidat podporu mechanizmu, kterým si aplikace může zažádat o nastavení požadovaných parametrů.
Počet stopbitů a paritu najdeme v registru GCR1.
Délku přenášených a očekávaných dat můžeme hledat v registru FORMAT a nastavení rychlosti v registru BRS.
Dále je ještě důležité nastavení přerušení v registru SETINT.

Po zvládnutí práce s periferií nastává čas pro integraci její podpory do operačním systému RTEMS.
V případě, že v konfiguraci aplikace je nastaven příznak informující o potřebě použití konzole, operační systém RTEMS při inicializaci volá funkci console\_initialize.
V této funkci je potřeba inicializovat termios a zaregistrovat sériové porty, které zařízení podporuje.
V tomto případě se jedná o periferii SCI a periferii LIN, která taktéž dokáže komunikovat po sériové lince.
Registrace se provádí funcí rtems\_termios\_device\_install.
Funkce má dva důležité vstupy.
Odkaz na strukturu registrovaného portu, kterou bude operační systém předávat dále a tabulku funkcí, které operační systém bude volat.
Tyto funkce je potřeba implementovat.
Jedná se především o funkce inicializace a deinicializace při prvním respektive posledním použití, čtení znaku, poslání znaku a nastavení parametrů přenosu.
Pro potřeby této diplomové práce byly tyto funkce ještě rozvětveny na případy, kdy se pro tok dat využívá přerušení a kdy ne.

Funkce nastavení parametrů obsahuje pouze práci s registry popsanými výše.
Parametry pro nastavení portu do funkce předává operační systém pomocí struktury termios.
Během vykonávání funkce je vhodné port zamknout pomocí rtems\_termios\_device\_lock\_acquire.

Funkce pro otevření a zavření portu jsou zodpovědné za nastavení přerušení v periferii SCI a za registrování přerušení v operačním systému RTEMS.

Pro kompletní funkčnost ovladače je přidána podpora funkce printk.
Toho je obvykle funkce, kterou používá jádro operačních systémů pro tisknutí ladících informací, chyb a podobných kritických dat.
Funkce printk by neměla používat přerušení, protože může být potřeba v době, kdy přerušovací subsystém není ještě konfigurovaný.
Mezi další použití funkce printk patří ladění uvnitř přerušení nebo v kritickém stavu operačního jádra.
Podpora funkce printk je přidána do druhého souboru a oddělena od ovladače sériových portů.
Do jádra systému RTEMS se vkládá pomocí definice BSP\_output\_char.

\label[RCas]
\secc        Časovač

	Časovač je periferie, která je zásadní pro správné fungování operačního systému.
Operační systém pomocí časovače řídí přidělování času úlohám a inicializuje přepínání úloh. 
\medskip

V mikrokontroléru TMS570 je hlavní časovací jednotka pro podporu operačních systémů nazývána RTI.
Periferie RTI obsahuje dva nezávislé 64bitové čítače, podporu synchronizace s komunikací na sběrnici FlexRay a mnohé další.

Po časovači požadujeme, aby nezávisle a periodicky produkoval událost, kterou operační systém použije pro řízení svého běhu.
V mikrořadiči TMS570 tohoto docílíme následujícím způsobem.
Jednomu z čítačů určíme maximum, do kterého bude čítat předtím, než se vynuluje a začne čítat znovu.
Doba mezi dvěma vynulováními by mohla odpovídat například intervalu jedné mikrosekundy.
Dále budeme pracovat s počtem, kolikráte již čítač dočítal do maxima (počet mikrosekund).
Podle přání operačního systému nastavíme záchytný registr na dobu trvání jednoho časového kvanta.
Záchytný registr vygeneruje událost v případě, že počet mikrosekund byl naplněn.

Pro účely portace stačí nastavit pouze předděličku čítače 0 v registru CPUC0.
Tím zajistíme kulatou stabilní frekvenci čítání.
Nastavíme registr TBCTRL tak, aby čítač počítal impulzy z výstupu předděličky.
Nastavením registrů COMP0 a UDP0 docílíme periodického generování událostí.
Registr COMP0 obsahuje číslo, při kterém čítač vygeneruje událost.
Při vygenerování události se registr COMP0 automaticky zvýší o hodnotu registru UDP0.
Jako poslední se nastaví povolení přerušení v registru SETINTENA.
Čítač se spustí registrem GCTRL.

\label[RPin]
\secc    Pinmux

Periferie Pinmux slouží jako prostředník mezi téměř všemi periferiemi mikrokontroleru a výstupními piny.
\medskip

V dnešní době je počet vstupně výstupních pinů mikrokontrolérů důležitý parametr.
Počet pinů je většinou spjatý s počtem zařízení, které bude mikrokontroler schopen obsluhovat či kontrolovat.
Bohužel pouzdro PQFP s fyzickými piny pro mikrokontrolér je jedna z podstatných složek ceny mikrokontroléru.
Naproti tomu pouzdra BGA většinou vyžadují vícevrstvé tištěné spoje a tím efektivně prodražují návrh a cenu desky.
Z tohoto důvodu se firmy snaží naleznout kompromis mezi počtem pinů mikrokontroléru a zároveň udržení co nejvyšší použitelnosti mikrokontroléru.
Pro účely zvýšení efektivity a vytíženosti pinů byla vytvořena transformační síť, která dovoluje výhradní kontrolu nad pinem a jeho přiřazení několika spjatým periferíjím.
Periferie pinmux ovládá tuto síť.

V souboru pinmux.c je umístěna implementace obsluhy této periferie.
Prozatím není provázána s jádrem operačního systému, ale protože pro vývojáře může mít tato periferie kritickou důležitost, jsou funkce obsluhující tuto periferii vyexportovány a připraveny k použití.
Taktéž by podpora této periferie byla nutná pro případný start operačního systému RTEMS jako primárního kódu přímo přes reset vektor bez použití zavaděče.

\label[RVIM]
\secc	VIM

Vektorový modul přerušení (VIM) je zásadní pro asynchronní obsluhu vnějších událostí.
Modul VIM rozhoduje o prioritě jednotlivých přerušení, informuje o posledním přerušení a řídí možnosti probuzení po události.
\medskip


Z teorie je zřejmé, že jádro mikrokontroléru CORTEX--R4 podporuje práci s přerušeními.
CORTEX-4R rozděluje přerušení na rychlé (FIQ) a nornální (IRQ).
Pro obě přerušení je rezervována speciální adresa, na které mikrokontrolér začne vykonávat rutinu přerušení.
Nicméně, kromě zmíněného systému podporuje jádro CORTEX--R4 i možnost delegování kontroly nad přerušeními jinému modulu (VIM) v mikrokontroléru.

Pokud je v jádře CORTEX--R4 zapnuto přímé přesměrování přerušeních do modulu VIM (v registru CPSR), modul sám určí, které přerušení nastalo.
Přerušení je automaticky vyhodnoceno a vykonávání programu se přesune na příslušnou oblužnou rutinu vyplněnou v tabulce přerušení bez skoku na stadrarní obsluhy přerušení IRQ a FIQ v tabulce výjimek jádra CORTEX--R4.

Přidání podpory přerušení do operačního systému se tedy musí řešit pro oba případy, s podporou řízení v modulu VIM i bez podpory.

Bez podpory modulu VIM je přizpůsobení operačnímu systému RTEMS velmi snadné a čisté.
Operační systém je navržen tak, aby všechna přerušení procházela přes jeho jádro.
Tímto postupem dokáže jádro RTEMS softwarově určovat a nastavovat hodnotu priority přerušení.
Taktéž tento postup dává plánovači znatelně větší kontrolu nad plánováním vykonávaného kódu.
Připojení se provede zapsáním instrukce skoku na funkci \_ARMV4\_Exception\_interrupt do tabulky výjimek jádra CORTEX--R4 (adresa 24 - IRQ a 28 - FIQ).

Při zapnutí aktivního řízení přerušení z modulu VIM a aktivní událostí přerušení přejde mikrokontroler přímo na adresy vyplněné ve vektorové tabulce modulu VIM.
Toto řešení je vhodno pro co nejrychlejší obsluhu přerušení bez zbytečné zátěže, ale má nevýhodu, že nebudou provedené případné požadavky na přeplánování vzniklé během obsluhy přerušení.
Návrat z obslužné rutiny nebo driveru je skokem přímo do kódu přerušené úlohy. Systém nemá nad obsluhou přerušení dohled.
A proto pro zajištění správné práce plánovače RTEMS bylo nutné všechny specializované vektory nasměrovat opět na obecné vstupní body operačního systému RTEMS.
Tedy, adresy ve vektorové tabulce modulu VIM nahradit skokem na jedinou rutinu \_ARMV4\_Exception\_interrupt.
Funkcionalita modulu VIM se tedy při kombinaci s operačním systémem RTEMS může zdát do značné míry redundantní.

Po vykonání náležitostí v rutině \_ARMV4\_Exception\_interrupt je ze systému předán běh zpět do ovladače mikrokontroléru.
Funkce bsp\_interrupt\_dispatch musí rozhodnout o původu přerušení a předat řízení funkci bsp\_interrupt\_handler\_dispatch.
Který kanál vyvolal přerušení, můžeme vždy najít v registru IRQINDEX z modulu VIM.
Přerušení od jednotlivých periferii v microkontroléru TMS570 vždy vedou přes modul VIM a proto by měla být hodnota IRQINDEX aktuální i při nepoužívání řízení přerušení modulem VIM.

\label[RETH]
\sec ETHERNET

	Výběr sítové komunikační knihovny byl konzultován s komunitou vývojářů systému RTEMS.
Do hlavního výběru byla uvažována vnitřní knihovna RTEMSu, knihovna BSD a knihovna LwIP.
Komunita RTEMS před časem vložila velké úsilí do vlastního knihovny, která je přímo zavedena v jádře operačního systému.
Bohužel se ukázalo, že udržování takhle komplikované knihovny je nad komunitní síly, proto je nyní tendence podporovat ostatní komunikační knihovny od třetích stran.
Knihovna BSD se kvůli svým nárokům nehodí pro použití v aplikacích s mikrokontrolérem TMS570.
Vnitřní knihovna RTEMS nebyla vybrána pro její možné brzké zrušení z vývojové větve RTEMS.
V rámci této diplomové práce byl stvořen ovladač pro knihovnu LwIP.
Ovladač do knihovny LwIP by měl splňovat následující tři funkce.
Přizpůsobení hardwarové platformě, přizpůsobení operačnímu systému a přizpůsobení knihovně LwIP. 

\label[R61]
\secc Přizpůsobení operačnímu systému

Přizpůsobení operačnímu systému je nejjednodušší část.
Knihovna LwIP vnitřně pracuje s obvyklými nástroji operačních systémů, jako jsou vlákna, semafory, fronty a podobné.
V případě, že tato část nebude implementována, LwIP použije vlastní implementaci dříve zmíněných softwarových konstruktů.
Tato implementace bude sice funkční, ale neefektivní nebo založená na režimu opakovaného dotazování.

Při vkládání podpory operačního systému je důležitá dvojice souborů sys\_arch.c a sys\_arch.h.{}
Zde je vhodné naimplementovat synchronizační a další systémové funkce vyžadované knihovnou LwIP s využitím mechanizmů a služeb podporovaných cílovým operačním systémem a hardwarovou platformou.
V tomto případě s využitím semaforů, mutexů a front systému RTEMS.
Z důvodu rozdílného zacházení s těmito strukturami nebylo vhodné provádět redefinici jedna ku jedné.
RTEMS při předávání zmíněných konstruktů nepoužívá přímý odkaz na konstrukt, ale používá vnitřní identifikátor.
Z hlediska bezpečnosti je přístup operačního systému RTEMS znatelně lepší, protože uživatelské aplikaci nedává možnost pracovat se zmíněnými konstrukty operačního systému bez volání vyexportovaných systémových funkcí.
Pro párování konstruktů operačního systému RTEMS s konstrukty LwIP byly potřeba vytvořit příslušné struktury (např. port\_mutex\_t).

Navíc proti požadavkům LwIP byla do hlavičkového souboru přidána funkce pro práci s datovými bariérami.
Této funkce bude zapotřebí při dalším přizpůsobování v případech, kdy mohou vznikat datové hazardy.
Dále by se měly do souboru umístit funkce pro označování a práci s kritickými sekcemi.
Obecně se kritické sekce vyznačují tím, že do nich nesmí vstoupit dvě vlákna najednou.
Při použití se může například jednat o práci s nedělitelným hardwarem nebo o konzistenci datových struktur.
Jednoduchou implementací kritických oblastí je zakázání přerušení a tím i přeplánování běhu vláken.

Implementace dříve zmíněných funkcí a funkcí pro práci s konstrukty operačního systému je implementována v souboru sys\_arch.c.
Protože kód bude součástí veřejného projektu či různých aplikací, je vhodné dbát na úpravu kódu, kontrolovat návratové hodnoty z funkcí a držet se zásad psaní čistého kódu.
Ve většině případů si aplikační rozhraní knihovny LwIP a rozhraní operačního systému RTEMS odpovídala a proto je ve funkcích pouze převod volání z jednoho aplikační rozhraní do druhého.
Výjimku tvoří funkce čekání na semafor a frontu.
V operačním systému RTEMS se nepracuje s časem, který funkce strávila čekáním na uvolnění nebo data.
Proto tato funkčnost musela být implementována pomocí funkce rtems\_clock\_get\_uptime\_nanoseconds.
Poslední odlišností je žádost knihovny LwIP čekat při vkládání do fronty do doby, než bude ve frontě místo.
Tato funkcionalita je realizována pomocí přidaného čítacího semaforu, který znázorňuje volné místo ve frontě.

Naposledy je ještě vhodné zmínit existenci souboru cc.h, který obsahuje definice datových typů podle použitého kompilátoru a C knihovny.
Tento soubor je dále důležitý pro definování návratových hodnot z funkcí knihovny LWIP.
Pro účely této práce byly standartní chybové kódy použity z operačního systému, tak aby nedocházelo ke kolizím ve jménech.
Tohoto bylo dosaženo pomocí definice LWIP\_PROVIDE\_ERRNO.
Definice návratových hodnot jsou v RTEMSu v souboru sys/errno.h.
Dále jsou v souboru cc.h definice potřebné pro kompilátor.

\label[R62]
\secc Přizpůsobení hardwarové platformě

V této části je hlavním cílem inicializovat periferie MDIO a EMAC a připravit je na příjem a odesílání dat.
Periferie MDIO se stará o komunikaci s PHY.
Hlavní úlohou periferie EMAC je příjem a odesílání síťových rámců. 

Práce s periferii MDIO je velmi přímočará.
Je ponecháno výchozí nastavení a při startu inicializace se pouze kontroluje, zda je spojení aktivní.
Kontrola přerušení a případná reinicializace spojení je ponechána k budoucí implementaci.

Periferie EMAC je na rozdíl od MDIO poněkud obsáhlejší.
Z důvodu zrychlení odezvy a snížení výpočetních nároků byla zvolena práce s přerušeními.
EMAC obsahuje osm vstupních a osm výstupních kanálů.
K implementaci základní komunikační funkcionality byl vybrán pár kanálů na pozici nula.
Veškerá komunikace tedy prochází touto dvojicí kanálů, je zpracovávána periferií EMAC a předána do knihovny LwIP.

Funkce potřebné pro nastavování registrů periferie jsou umístěny v souborech ti\_drv\_emac.h a ti\_drv\_emac.h a jejich příslušných zdrojových souborech.
Tyto krátké fukce jsou převzaté z kódu generovaného nástrojem HalCoGen od firmy Texas Instruments.
Současná verze již licenčně umožňuje sloučení s projektem RTEMS.
Nicméně jsou tyto funkce celkově přepsané, aby odpovídaly novým definičním hlavičkovým souborům mikrokontroleru.

Inicializace obsahuje možnost nastavení promiskuitního režimu, určení výchozího kanálu pro příjem všesměrových zpráv, povolení přerušení pro daný kanál, výběr mezi jednocestnou a oboucestnou komunikací a nakonec povolení přerušení na periferii EMAC.
Po tomto nastavení je periferie EMAC připravena k použití a při vyplnění adresy prázdného a připraveného spojitého seznamu do registru RX\_HDP začne periferie EMAC zapisovat přijatá data.

\label[R63]
\secc Přizpůsobení LwIP knihovně

Tato část ovladače spojuje knihovnu LwIP s hardwarovým rozhraním mikrokontroleru TMS570.
Cílem je vytvořit datové struktury pro přenos dat mezi zmíněnými rozhraními a příslušnou funkcionalitu pro jejich obsluhu.
\medskip

Knihovna LwIP na vstupu očekává zřetězený seznam typu pbuf, který obsahuje všechny nově přijaté pakety určené ke zpracování.
Na výstupu očekává knihovna LwIP funkci, která podobný zřetězený seznam odešle.  

Periferie EMAC příchozí komunikaci ukládá do softwarem připraveného zřetězeného seznamu, který bohužel není kompatibilní se strukturou pbuf, používanou knihovnou LwIP.
Pro učely transformace mezi jednotlivými formáty byly vytvořeny struktury emac\_tx\_bd a emac\_rx\_bd.
Tyto struktury jsou kompatibilní s hardwarovými požadavky periferie EMAC a zároveň v sobě nesou odkaz na spjatou strukturu pbuf.
Tento způsob značně ulehčuje práci s vyhledáváním pbufu a následnou transformaci.
Cenou za rozšíření této struktury o odkaz na víc je snížení maximálního množství dostupných struktur o čtvrtinu a zhoršení přenositelnosti kódu na jiný mikrokontroler s jiným typem ETHERNET periferie.

Pro účely přenášení dat je v systému při inicializaci ovladače zaregistrováno další vlákno a semafor.
Při přerušení od periferie EMAC je nastaven semafor, na který čeká zmíněné vlákno.
Tímto způsobem je dosaženo minimální doby strávené v přerušení a zvýšení suverenity operačního systému nad řízením běhu aplikace.
V tomto vlákně se z periferie EMAC postupně vyčítá příchozí paket.
Pro identifikaci paketu se používají příznaky začátek paketu (SOF) a konec paketu (EOF) nastavované periferií EMAC při fyzickém přijmu dat.
Při nalezení obou příznaků se všechny části paketu, reprezentované strukturami typu emac\_rx\_bd, mezi oběma příznaky vyjmou z příchozí fronty.
Pomocí odkazu uvnitř struktury se dohledají příslušné struktury pbuf a zřetězí se do spojitého seznamu tak, aby struktury pbuf tvořily logicky stejnou informaci jako v původních strukturách emac\_rx\_bd.
Odkaz na tento nově zformovaný řetězec se odešle ke zpracování LwIP knihovně pomocí vstupní funkce.

Struktury emac\_tx\_bd a emac\_rx\_bd jsou vytvořeny ve speciální části adresového prostoru, který odpovídá periferii EMAC, a tím periferii EMAC zajištují snadnější přístup a operace nad zmíněnými strukturami.
Pro tuto část ovladače je velmi kritické, jak s danými strukturami bude zacházeno a jak budou reprezentovány.
Z teorie je zřejmé, že registr RX\_HDP musí ukazovat na první volnou strukturu, která je navíc součástí ukončeného zřetězeného seznamu těchto struktur.

Vnitřní reprezentace zřetězených struktur emac\_rx\_bd byla volena z několika možností.
Jako nejefektivnější možnost se jeví každému komunikačnímu kanálu přiřadit skupinu struktur a tuto skupinu rozdělit na dvě části.
Jedna zřetězená část již má alokovaný a prázdný buffer připravený k příjmu.
Začátek této fronty je obsahem registru RX\_HDP příslušného kanálu.
Druhá zřetězená část obsahuje volné struktury, které se používají pro doplnění první fronty v momentě, kdy se začnou přijímat data.
Výhoda i nevýhoda tohoto přístupu je patrná při použití více komunikačních kanálů současně.
V případě, kdy jeden komunikační kanál bude výrazněji vytěžován, může nastat kritická situace a struktury dojdou.
Výhodou je, že každý kanál má předem rezervovaný počet struktur a nemůže se stát, že jeden kanál si během vytížení přivlastní všechny dostupné struktury ostatních kanálů.
Druhý přístup se od prvního liší tím, že nepoužívá předem daný počet struktur na komunikační kanál a fronta volných struktur je společná pro všechny.
Poněkud odlišný způsob vnitřní reprezentace zmiňovaných zřetězených struktur tkví v udržování zřetězeného zacykleného seznamu všech struktur.
V něm si udržujeme odkaz na první připravenou a první volnou strukturu.
Protože je potřeba udržovat o několik odkazů méně, je tento způsob méně paměťově náročný.
Avšak klade mnohonásobně větší nároky na strojový čas, protože je neustále potřeba udržovat konzistenci a smysluplnost zmíněného cyklického seznamu.
Implementace ovladače v této práci používá první způsob a pro jeho realizaci jsou vytvořeny struktury rxch a txch.
Deklarace všech struktur jsou v souboru tms570\_emac.h.
Odesílání paketů z knihovny LwIP je řešeno analogicky k přijímání dat.
Jediná výjimka je, že obslužný kód běží na úkor knihovny LwIP a ne vlastního vlákna.

Systém předávání interních dat v ovladači a parametrů mezi ovladačem a knihovnou LwIP je realizován pomocí struktury netif.
Tato struktura je v kompetenci knihovny LwIP a ze zásad objektového přístupu není vhodné ji měnit jinak, než přes vyexportované nastavující funkce.
To však neplatí pro její položku state, kam se při inicializaci ovladače může nahrát vnitřní struktura tms570\_netif\_state.
Tato struktura obsahuje záhlaví již zmíněných zřetězených seznamů struktur emac\_tx\_bd a další interní informace jako jsou odkazy na periferie EMAC a MDIO.
Smyslem takovéto práce s daty je pokus o udržování objektového přístupu, v tomto případě se jedná o větší kontrolu nad strukturou předávaných dat.
%Nutností by to bylo až v případě, že by se do knihovny přidával další ovladač.

Kontrola nad alokací struktur pbuf je kompletně v režii knihovny LwIP.
Vzhledem k faktu, že struktury pbuf se používají po celé knihovně LwIP a že jedna a tatáž instance struktury je předávána mezi mnoha vrstvami knihovny či vlákny operačního systému, je struktura pbuf sdílená datová oblast a je potřeba k ní přistupovat jako ke kritické.
Při správném přizpůsobení operačnímu systému a vhodném nastavení knihovny LwIP je uvolňování a alokování struktury pbuf považováno za bezpečné i z jiného vlákna nebo dokonce kontextu přerušení.
Avšak stále je potřeba dbát na správné uvolňování již použitých pbuf struktur po odesílání paketu.
Stejně tak kritické je správně uvolňovat paměť po špatné alokaci struktury pbuf.
Velký pozor by měl být věnován i místu odkud se pbuf\_alloc volá.
Knihovna LwIP obsahuje možnost při uvolnění místa v paměti pro struktury pbuf zavolat uživatelskou funkci (např. tms570\_eth\_memp\_avaible).{}
Pokud by tato zpětná funkce volala přímo pbuf\_alloc, může snadno dojít k rekurzivnímu zacyklení, protože zpětná funkce může být volána i z vnitřku špatně použitého pbuf\_alloc.
Z tohoto důvodu není v této práci zpětné funkci přiřazena vysoká priorita.
Jediná možnost, jak si být jistý korektností použití pbuf\_alloc, je počítání místa, které je ještě volné k alokaci.

\label[RTest]
\sec Testování

Testování v rámci této diplomové práce probíhalo v několika cyklech.
Během implementování byly periodicky zapínány testy poskytnuté operačním systémem RTEMS.
Tyto testy testy jsou ve složce testsuit/samples.
Pro účely testování síťové komunikace byl vyvinut další software běžící na osobním počítači.
Program se snažil zjistit celkovou propustnost, rychlost a správnost sítové komunikace.

Během testování a implementace se bylo potýkáno s několika významnými problémy.

\medskip
Kód programu se špatně nahrával do paměti procesoru. Jednalo se pouze o nahrávání a běh z externí paměti. Z vnitřní paměti flash stejný kód běžel bezchybně.

Chyba byla způsobena pravděpodobně špatnou funkčností instrukce pro vícebytový přístup k externí paměti.

Chyba se opravila programováním a kontrolováním kódu byte po bytu.

Při běhu aplikace tuto chybu odhalovalo samotné jádro, protože zpravidla na konci programových sekcí byly neplatné instrukce, případně skoky na nesmyslná místa v paměti.

\medskip
Implementace podpory časovače a konzole probíhala v několika opakováních, protože jejich podpora se v operačním systému měnila.
Toto není nic kritického a je to běžné v rozsáhlých projektech.
Nakonec smyslem otevřených projektů je, aby různí vývojáři sami opravovali stávající porušenou funkcionalitu při přechodu na nové verze.

\medskip

Podstatná rána byla implementaci uštědřena při testování funkčnosti LwIP knihovny.
Po zahájení komunikace modulem EMAC začal operační systém registrovat přicházející přerušení s neexistujícím indexem nula.
Stále není jisté, co je příčinou tohoto chování.
Experimentálně bylo vyzkoušeno, že modul EMAC opravdu vnitřně oznámí modulu VIM, že žádá o přerušení.
Modul VIM přerušení uzná, přeruší jádro CORTEX--R4 a řízení se předá do obslužné rutiny.
Bohužel, když se rutina dotazuje, které přerušení je aktivní, tak modul VIM žádné přerušení nehlásí.
A to ani přestože, hned po vyvolání přerušení a zkontrontrolování modulu VIM se modul choval standardně.

Prvním řešením bylo přidání vyjímky do tabulky přerušení a pro kanály odpovídající příchozímu i odchozímu rámci v periferii EMAC přidat vlastní obslužnou rutinu.
Takováto rutina si na zásobník uložila dodatečné informace a předala řízení klasické obslužné rutině přerušení.
Teto řešení se ve výsledné implemtantaci nepoužilo, protože bylo potřeba pracovat s nestandartními vyjímkami v operačním systému.

Čistějším řešením bylo přepsat implementaci na použití jiného modelu řízení přerušení.
Ukázalo se, že tato chyba neplatí pro model řízení, kdy se periferie VIM nepoužívá.

\medskip

Dalším poněkud nečekaným problémem při testování sítové komunikace bylo náhodné zamrzávání aplikace při obvyklém umístění paměti pro struktury pbuf.
Místo pro struktury pbuf je staticky alokováno a původně se umísťovalo do stejné paměti jako programovaný kód, tedy externí paměti.
Vzhledem k velikosti tohoto místa by bylo téměř vždy vhodné, aby se umístilo do větší externí paměti.

Řešením tohoto problému byla vyjímka v ovladači LwIP, která určovala přesné místo alokace struktury do vnitřní datové paměti.
Knihovna LwIP je na tuto alternativu dobře připravena a proto se jednalo hlavně o konfigurační problém.

\medskip

Zběžné testování nové revize mikrokontroléru TMS570 ukazují, že některých ze zmíněných chyb mohlo být vyvarováno použitím novější revize mikrokontroléru.
Tím by odpadly problémy například s nahráváním programu do externí paměti nebo by již nebylo nutné přemístovat struktury pbuf do vnitřní paměti.

\label[RZáv]
\chap Závěr

Náplní této diplomové práce bylo navrhnout, implementovat a začlenit podporu mikrokontroléru TMS570 od firmy Texas Instruments do otevřeného projektu operačního systému RTEMS.

\medskip

Nejprvne byly vygenerovány hlavičkové soubory.
V době realizace diplomové práce byly jediné existující hlavičkové soubory pod licencí neakceptovatelnou otevřeným projektem RTEMS.
Proto bylo vymyšleno a vyzkoušeno několik způsobů, jak efektivně zpracovávat text a generovat nové hlavičkové soubory.
Dalším výstupem je taktéž generátor hlavičkových souborů podle požadavků a zvyklostí komunity RTEMS a datový formát informací o periferiích, který zachovává veškeré podstatné informace a zároveň je snadno čitelný a upravitelný člověkem i automatem.

V dalším kroku byly hlavičkové soubory použity k implementování podpory základních periferii mikrokontroléru TMS570 do operačního systému RTEMS.
Kromě základního časovače a seriového komunikačního rozhraní, které bylo požadováno zadáním, byla přidána podpora modulu zpravujícího vektorové přerušení (VIM) a mapování periferií na piny mikrokontroléru (PINMUX).
Detailní postup vkládání podpory zmíněných periferii do operačního systému RTEMS je v práci zdokumentován a může sloužit jako návod při vytváření podpory pro jiný mikrokontrolér.

Začlenění podpory mikrokontroléru TMS570 do vývojového stromu RTEMS proběhlo úspěšně.
{\bf Začlenění proběhlo až po několika kolech schvalování, kdy se několik vývojářů vyjadřovalo a diskutovalo o kvalitě a úpravě kódu, bezpečnosti implementace a celkové integrity s projektem RTEMS }.

Po několika dalších komunitních rozhovorech byl navrhnut příklad preferovaného hlavičkového souboru.
Do hlavní vývojové větve se tímto dostaly hlavičkové soubory popisující ostatní periferie mikrokontroléru TMS570 v příslušném dohodnutém formátu.
Formát hlavičkových souborů je úplnější než ten poskytovaný firmou Texas Instruments.
A ačkoliv jsou nyní hlavičkové soubory generované firmou Texas Instruments dostupné pod RTEMS kompatibilní licencí, hlavičkové soubory vzniklé v rámci této práce jsou pro vývojáře snadnější na použití a jejich používáním vzniká přehlednější a čistější kód. 

Poslední implementační částí diplomové práce byl ovladač pro síťovou knihovnu LwIP.
Této knihovně byla dána přednost před knihovnou BSD a původní vestavěnou síťovou knihovnou v projektu RTEMS.
V textu této práce je základní návod k implementaci LwIP ovladače a popis jeho částí kritických pro stabilní běh.
Dokumentace knihovny LwIP je do značné míry minimalistická a proto může tato diplomová práce sloužit i jako jednoduchý úvod do fungování knihovny LwIP.
Kromě návodu na tvorbu ovladače byl velký důraz kladen na korektní umístění a volání funkcí, efektivitu, stabilitu a přenositelnost.

Implementace byla během práce i po skončení úspěšně testována obecnými testy již obsaženými v projektu RTEMS.
Pro otestování ETHERNETového rozhraní a integrované podpory TCP/IP v LwIP byla napsána aplikace na počítač, která se snažila co nejvíce zatížit testovanou desku TMS570LS31xHDK.
Během testování se vyskytlo několik zásadních problémů, ale po vyladění implementace se výsledná podoba chovala vždy podle očekávání a stabilně i při dlouhodobé zátěži.


%Část této diplomové práce vznikala i v rámci úspěšně dokončeného projektu Google Summer of Code v létě 2014 a reprezentovala ČVUT.

%\medskip
%\clabel[fisrt]{prvni superduper obrazek}
%\picw=13cm \cinspic img/_MG_5384.jpeg
%\caption/f prvni superduper obrazek. Obrázek vyfotil!
%\medskip
